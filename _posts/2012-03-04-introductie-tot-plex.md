---
layout: post
title: De kracht van Plex
author: Bram Verbruggen
image: plex.jpg
comments: true
tags:
- plex
- htpc
- media
---
In mijn eerste artikel wil ik jullie graag Plex voorstellen. [Plex Media Center](http://www.plexapp.com/) is gratis software waarmee je een PC kan omtoveren tot een heus Media Center, om zo je films en series te bekijken op je TV, tablet of smartphone.	 

Hoe gaat dit in zijn werk? Allereerst heb je een computer nodig die dienst doet als Plex "server". Deze computer beheert en organiseert alle media bestanden. Daarnaast zijn er de "clients" die de media opvragen via de Plex Server. Een client kan de server zelf zijn die aangesloten is aan de TV in de huiskamer, maar kan ook een Apple TV zijn die aangesloten is aan de TV in de slaapkamer, of een iPhone, of een iPad, of een Android smartphone of tablet. De flexibiliteit van dit client-server systeem maakt de mogelijkheden zowat eindeloos. Wanneer je een film bekijkt op de TV in de huiskamer en beslist na een tijdje te stoppen, dan zal Plex deze informatie bijhouden. Wanneer je dan later dezelfde film start in slaapkamer, zal Plex de fim verder afspelen vanaf het moment waar je voordien gestopt was. Er zal ook bijgehouden worden welke films en afleveringen van TV-series je al volledig bekeken hebt en Plex zal automatisch de volgende ongeziene aflevering aan je voorstellen op het hoofdscherm.

Plex zal ook automatisch bijkomende informatie opvragen over de beschikbare media. Wanneer je een film selecteert, zal Plex je informatie over de acteurs en regisseur geven, samen met een korte samenvatting. Bij series krijg je de themamuziek van de serie te horen en een korte samenvatting van de afleveringen.

Omdat een beeld meer zegt dan 1000 woorden, zal ik in een van mijn volgende posts een video opladen waarin jullie het systeem in actie kunnen zien.
